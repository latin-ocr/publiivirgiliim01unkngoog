¹04 GE ORGICON 283

Hic labor ι hinc laudem, fortes, sperate, coloni.

Nec sum animi dubius, verbis ea vincere magnum

Quam sit, et angustis hunc addere rebus honorem.

Sed me Parnassi deserta per ardua dulcis

Raptat amor : juvat ire jugis qua nulla priorum

Castaliam molli devertitur orbita clivo.

Nunc. veneranda Pales, magno nunc ore sonandum.⁴
Incipiens, stabulis edico in mollibus herbam

Carpere oves, dnm mox frondosa reducitur aestas;

Et multa duram stipula filicumque maniplis

Sternere subter humum , glacies ne frigida laedat

Molle pecus ‚ scabiemque ferat turpesque podagras. ἡ

Post hinc digressos jubeo frondentia capris

Arbuta su fficere ‚ et fluvios praebere recentes.;

Et stabula a ventis hiberno opponere soli

Ad medium conversa diem : quum frigidus olim

J am cadit, extremoque irrorat Aquarius anno.

Hae quoque non cura nobis leviore tuendaez

Nec minor usus erit, quamvis Milesia magno

Vellera mutentur, Tyrios incocta rubores.

Densiorhinc soboles : hinc largi copia lactis.

Quam magis exhausto spumaverit ubere mulctra ο

Laeta magis pressis manabunt flumina mammis.

Nec minus interea barbas incanaque menta

Cinyphii tondent hirci , saetasque comantes ‚

Usum in castrorum ‚ etmiseris velamina nautis..

Pascuntur vero silvas, et summa Lycaei, ,

Ilorrentesque rubos, et amantes ardua dumos;

Atque ipsae. memores redeunt in tecta, suosque

Ducunt , et gravido superant vix ubere limen.

