:388 AENEIDOS ¹56

Externo commissa duci. AEneia puppis
Prima tenet, rostro Phrygios subjuncta leones :
imminet Ida super, profugis gratissima Teucris.
Hic magnus sedet AEneas‚ secumque voluta-t
Eventus belli varios : Pallasque sinistro
Adfixus lateri jam quaerit sidera, opacae
Noctisiter. jani quae passus terraque marique.
Pandite nunc Helicona, deae, cantusque movete ς
Quae manus interea Tuscis comitetur ob oris
AEnean, armetque rates, pelagoque vehatur.
Massicus {erata princeps secat aequora Tigri :
Sub quo mille manusjuvenum, qui moenia Clusi,
Quique urbem liquere Cosas ι quis tela, sagittae.
corytique leves humeris, et letifer arcuS.
Una torvus Abas: huic totum insignibus armis
Agmen, et aurato fulgebat Apolline puppis.
sexcentos illi dederat Populonia mater
Expertos belli juvenes τ ast Ilva trecentos
Insula. inexhaustis Chalybum generosa metallis.
Tertius, ille hominum. divumque interpres Asylas.
Cui pecudum fibrae ‚ eceli cui sidera parent,
Et liuguae voluerum, et praesagi fulminis ignes,
Mille rapit densos acie atque horrentibus hastis.
Hos parere jubent Alpheae ab origine Pisae.
Urbs Etrusca solo. Sequitur pulcherrimus Astur,
Astur equo fidens, et versicoloribus armis.
Tercentum adjiciunt (mens omnibus una sequendi)
Qui Caerete domo. qui sunt Minionis in arvis,
Et Pyrgi veteres, intempestaeque Graviscae.
Non ego te. Ligurum ductor fortissime bello,

