1105 LIBER lv. 229

Quum populant, hiemis memores, tectoquerepouum:
It nigrum eampis agmen, praedamque per herbas
convectant calle angusto ; pars grandia trudunt
Obnixae frumenta humeris ; pars agmina cogunt,
castigantque moras; opere omnis semita fervet.

Quis tibi nunc, Dido, cernenti talia sensus?
Quosve dabas gemitus, quum litora fervere late
Prospieeres arce ex summa, totumque videres
Misceri ante oculos tantis clamoribus aequor?
Improbe amor, quid non mortalia pectora cogis!
Ire iterum in lacrymas, iterum tentare precando
Cogitur, et supplex animos submittere amori :

Ne quid inexpertum frustra moritura relinquat.

a Anna, vides toto properari litore 3 circum
Undique convenere ; vocat jam carbasus auras ;
Puppibus et laeti nautae imposuere coronas. =
Hunc ego si potui tantum sperare dolorem ‚

Et perferre, soror, potero. Miserae hoc tamen unum
Exsequere, Anna, mihi : solam nam perfidus'ille

Te colere, arcanos etiam tibi credere sensus3

Sola viri molles aditus, et tempora noras.

I ‚ soror, atque bostem supplex adfare superbum :
Non ego cum Danais ‘trojanam exscindere gentem
Aulide juravi, classemve ad Pergama misi;

Nec patris Ancliisae cinerem Manesve revelli.

(jur mea dicta negat duras demittere in aures?

Quo ruit? Extremum hoc miserae det munus amanti ι
exspectet facilemque fugam ventosque ferentes.

Non jam conjugium antiquum ‚ quod prodidit , oro ;
Nec pulchro ut Latio careat, regnumque relinquat :

