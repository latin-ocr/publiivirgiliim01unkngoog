478 AENEIDOS LIBER XII. 934

Anchises genitor), Dauni miserere senectae;
Et me, seu corpus spoliatum lumine mavis,
Redde meis. Vicisti3 et victum tendere palmas
Ausonii videre z tua est Lavinia conjux :
Ulterius ne tende odiis! » Stetit acer in armis
AEneas ‚ volvens oculos ‚ dextramque repressit;
Et jam jamque magis cunctantem flectere sermo
Coeperat ε infelix humero quum adparuit alto
Balteus , et notis fulserunt cingula bullis
Pallantis pueri ; victum quem vulnere Turnus
straverat, atque humeris inimicum insigne gerebat.
Ille . oculis postquam saevi monumenta doloris
Exuviasque hausit, furiis adcensus , et ira
Terribilis : α Tune hinc spoliis indute meorum
Eripiare mihi? Pallas te hoc vulnere ‚ Pallas
Immolat, et poenam scelerato ex sanguine sumit. n
Hoc dicens, serrum adverso sub pectore condit
Fet-vidus : ast illi solvuntur frigore membra ,
vitaque cum gemitu fugit indignata sub umbram

