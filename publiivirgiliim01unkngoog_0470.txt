1⁴58 AENEIDOS 654

Et nune nequidquam fallis , dea. Sed quis Olympo
Demissam tantos voluit te ferre labores?

An fratris miseri letum ut crudele videres ‘s‘

Nam quid ago? aut quae jam spondet Fortuna salutem?
vidi oculos ante ipse meos ‚ me voce vocantem ‚
Murranum , quo non superat mihi carior alter,
oppetere ingentem , atque ingenti vulnere victum,
Occidit infelix, ne nostrum dedecus Ufens
Adspiceret3 Teucri potiuntur corpore et armis.
Exscindine domos, id rebus defuit unum.

Perpetiar? dextra nec Drancis dicta refellam ‘s’

Terga dabo? et Turnum fugientem haec terra videbit?
Usque adeone mori miserum est? Vos 0 mihi, Manes,
Este boni :quoniam superis aversa voluntas.

Sancta ad vos anima, atque istius inscia culpae [mmm
Descendam , magnorum haud unquam indignus avo-
Vix ea fatus erat3 medios volat, ecce , per· hostes

vectus equo spumante Saces, adversa sagitta
Saucius ora, ruitque implorans nomine Turnum :
α Turne ‚ in te suprema salus; miserere tuorum.
Fulminat AEneas armis , summasque minatur
Dejecturum arces Italum , excidioque daturum ;
Jamque faces ad tecta volant. In te ora Latini,

ln te oculos referunt; mussat rex ipse Latinus ,
Quos generos vocet , ant quae sese ad foedera flectat.
Praeterea regina, tui fidissima , dextra

Occidit ipsa sua, lucemque exterrita fugit.

Soli pro portis Messapus et Acer Atinas
sustentant aciem. Circum hos utrinque phalanges
Stant densae, strictisque seges mucronibus horret

