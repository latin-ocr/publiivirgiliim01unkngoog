426 LIBER X . :397

At non caede viri tanta perterrita Lausus,
Pars ingens belli, sinit agmina ι primus Abantem
Oppositum interimit, pugnae nodumque moramque.
Sternitur Arcadiae proles; sternuntur Etrusci;
Et vos, ο Graiis imperdita corpora, Teucri.
Agmina concurrunt ducibusque et viribus aequis.
Extremi addensent acies ; nec turba moveri
Tela manusque sinit. Hinc Pallas instat et urget.
Hinc contra Lausus, nec multum discrepat aetas.
Egregii formae 3 sed quis Fortuna negarat
ln patriam reditus. ipsos concurrere passus
Haud tamen inter se magni regnator Olympi ι
Mox illos sua fata manent majore sub hoste.
Interea soror alma monet succurrere Lauso
Turnum, qui volucri curru medium secat agmen.
Utvidit socios : α Tempus desistere pugnae3
Solus ego in Pallanta feror3 soli mihi Pallas
Debetur3 cuperem ipse parens spectator adesset. »
Haee ait, et socii cesserunt aequore jusso.
At, Rutulum abscessu, juvenis tum jussa superba
Miratus, stupet in Turno, corpusque per ingens
Lumina volvit, obitque truci procul omnia visu ;
Talibus et dictis it contra dicta tyranni z
a Autspoliis ego jam raptis laudabor opimis.
Aut leto insigni ι sorti pater aequus utrique est.
Tolle minas. n Fatus, medium procedit in aequor.
Frigidus Arcadibus coit in praecordia sanguis.
Desiluit Turnus bijugis3 pedes adparat ire
Comminus ε utque leo, specula quum vidit ab alta
Stare procul campis meditantem in praelia taurum,

