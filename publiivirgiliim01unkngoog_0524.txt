522 (30 ΡΑ.
QQQQQQQQQQQQQQQQ Cssffzffbffi 22:102} aa}

COPA .

copa Syrisca‚ caput ¹Graia redimita mitella,
Crispum sub crotalo docta movere latus.
Ebria fumosa saltat lasciva taberna.
Ad cubitum raucos excutiens calamos.
Quid juvat aestivo defessum pulvere abesse ,
Quam potius bibulo decubuisse toro?
Sunt cupae. calices, cyathi ‚ rosa, tibia, chordae.
Et trichila umbriferis frigida arundinibus.
Est et Maenalio quas garrit dulce sub antro ‚
Rustica pastoris fistula more sonans.
Est et vappa, cado nuper diffusa picato :
Est strepitans rauco murmure rivus aquae.
Sunt etiam croceo violae de flore corollae 3
Sertaque purpurea lutea mista rosaz
'Et quas virgineo libata Achelois ab amne
Lilia vimineis adtulit in calathis.
Sunt et caseoli , quos juncea fiscina siccat.
Sunt autumnali cerea pruna die ;
castaneasque nuceS‚ et suave rubentia mala.
Est hic munda Ceres ; est Amor 3 est Bromius.
Sunt et mora cruenta. et lentis uva racemis ι
Est pendens junco caeruleus cucumis.
Est tuguri custos armatus falce saligna;
Sed non et vasto est inguine terribilis.

