644 LIBER Vlll, 351

Raptabatque viri mendacis viscera Tullus

Per silvam, et sparsi rorabant sanguine vepres.

Nec non Tarquinium ejectum Porsena jubebat

Adcipere , ingentique urbem obsidione premebat:

AEneadae in ferrum pro libertate ruebant.

lllum indignanti similem , similemque minanti

Adspiceres; pontem auderet quod vellere Cocles .

Et lluvium vinclis innaret Cloelia ruptis.

ln summo custos Tarpeiae Manlius ,arcis

Stabat pro templo, et Capitolia celsa tenebat

(Romuleoque recens horrebat regia culmo .

Atque liic auratis volitans argenteus anser

Porticibus ‚ Gallos in limine adesse canebat :

Galli per dumos aderant , arcemque tenebant,

Defensi tenebris et dono noctis opacae ς ’

Aurea caesaries ollis, atque aurea vestisr,

virgatis lucent sagulis3 tum lactea colla

Auro innectuntur ; duo quisque Alpina coruscant

Gaesa manu , scutis protecti corpora longis.

llic exsultantes Salios, nudosque Lupercos .

Lanigerosque apices, et lapsa ancilia coelo

Extuderat: castae ducebant sacra pei-urbem

Pilentis matres in mollibus. Hinc procul addit

Tartareas etiam sedes, alta ostia Ditis;

Et scelerum poenas; et te, Catilina ‚ minaci

Pendentem scopulo, Furiarumque ora trementem ς

secretosque pios 2 his dantem jura Catonem.
Haec inter tumidi late maris ibat imago

Aurea3 sed fluctu spumabant czerula cano;

Et circ-um argento clari delphines in orbem

