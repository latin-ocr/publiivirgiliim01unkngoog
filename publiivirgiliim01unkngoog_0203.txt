255 LIBER 111. ¹99

Sed non ante datam cingetis moenibus urbem,
Quam vos dira fames, nostraeque injuria caedis
Ambesas subigat malis absumere mensas. n
Dixit; etin silvam pennis ablata refugit.
iAt sociis subita gelidus formidine sanguis
Deriguit : cecidere animi : necjam amplius armis.
Sed votis precibusque jubent exposcere pacem,
Sive deae, seu sint dirae obscenaeque volucres.
Et pater AnchiseS, passis de litore palmis,
Nuniina magna vocat. meritosque indicit honores τ
α Di, prohibete minas! di, talem avertite casum!
Et placidi servate pios! » Tum litore funem
Deripere, excussosque jubet laxare rudentes.
Tendunt vela Noti ι ferimur spumantibus undis.
Qua cursum ventusque gubernatorque vocabant.
Jam medio adparet fluctu nemorosa Zacynthos,
Dulichiumque, Sameque, et Neritos ardua saxis.
Effugimus scopulos ithacae, Laertia regua3
Et terram altricem saevi exsecramur Ulixi.
M ox et Leucatae nimbosa cacumina montis,
Et formidatus nautis aperitur Apollo.
Hunc petimus sessi, et parvae succedimus urbi.
Ancora de prora jacitur : stant litore puppes
Ergo insperata tandem tellure potiti,
Lustramurque Jovi‚ votisque incendimus aras3
Actiaque Iliacis celebramus litora ludis. ·
Exercent patrias oleo labente palaestras
Nudati socii. Juvat evasisse tot urbes
Argolicas, mediosque fugam tenuisse per hostes..
interea magnum sol circumvolvitur aunum,

