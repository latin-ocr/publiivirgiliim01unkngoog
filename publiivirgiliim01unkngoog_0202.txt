*03 AENEIDOS 223

At subitae horrifico lapsu de montibus adsunt
Harpyiae, et magnis <manunt clangoribus alas,
Diripiuntque dapes, contactuque omnia foedant
Immundo; tum vox tetrum dira inter odorem.
Rursum in secessu longo sub rupe cavataz
Arboribus clausi circum atque horrentibus umbris,
Instruimus mensas, arisque reponimus ignem.
Rursum ex diverso coeli caecisque latebris
Turba sonans praedam pedibus circumvolat uncisz
Polluit ore dapes. Sociis tunc, arma capessant,
Edico, et dira bellum cum gente gerendum.
Haud secus ac jussi faciunt, tectosque per herbam,
Disponunt enses, et scuta latentia condunt.
Ergo, ubi delapsae sonitum per curva dedere
Litora, dat signum specula Misenus ab alta
AEre cavo. Invaduntsocii, et nova praelia tentant,
obscenas pelagi ferro foedare volucres.
Sed neque vim plumis ullam, nec vulnera tergo
Adcipiunt3 celerique fuga sub sidera lapsae
semesam praedam et vestigia l'oeda relinquunt.
Una in praecelsa consedit rupe Celaeno,
Infelix vates, rumpitque lianc pectore vocem :

« Bellum etiam pro caede boum stratisque juvencis„
Laomedontiadas, bellumne inferre paratis,
Et patrio Harpyias insontes pellere regno?
Adcipite ergo, animis atque haec mea figite. dicta :
Quae Phoebo pater omnipotens, milii Phoebus Apollo
Praedixit, vobis Furiarum ego maxima pando.
ltaliam cursu petitis, ventisque vocatis
ibitis ltaliam, portusque intrare licebit r..

