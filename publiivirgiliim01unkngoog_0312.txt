310 AENEIDOS 246

Hoc Priami gestamen erat, quum jura vocatis
More daret populis 3 sceptrumque, sacerque tiaras,
Iliadumque labor vestes. υ

Talibus Ilionei dictis defixa Latinus
Obtutu tenet ora, soloque immobilis meret,
Intentos volvens oculos. Nec purpura regem
Picta movet. nec sceptra movent Priameia tantum,
Quantum in connubio natae thalamoque moratur:
Et veteris Fauni volvit sub pectore sortem.
Hunc illum latis externa ab sede profectum
l’ortendi generum, paribusque in regna vocari
Auspiciis; huic progeniem virtute suturam
Egregiam, et totum quae viribus occupet orbem.
Tandem laetus ait : (ι Di nostra incepta secundent,
Auguriumque suum! Dabitur. Trojane, quod optas:
lllnuera nec sperno. Non vobis, rege Latino,
Divitis uber agri, Trojaeve opulentia deerit.
Ipse modo AEneas (nostri si tanta cupido est,
Si jungi hospitio properat, sociusque vocari),
Adveniat; vultus neve exhorrescat amicos.
Pars mihi pacis erit dextram tetigisse tyranni.
Vos contra regi mea nunc mandata referte :
Est mihi nata, viro gentis quam jungere nostrae,
Non patrio ex adyto sortes, non plurima coelo
Monstra sinunt : generos externis adfore ab oris,
Hoc Latio restare canunt, qui sanguine nostrum
Nomen in astra serant. Hunc illum poscere fala
lit reor, et, si quid veri mens augurat, opto. υ

Haec effatum, equos numero pater eligit omni.
Stabant ter centum nitidi in praesepibus allis ι

