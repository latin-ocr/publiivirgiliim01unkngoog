88 ’ GEORGICON :378 ’

Quantum illi nocuere greges , durique venenum
Dentis ‚ et admorso signata in stirpe cicatrix.
Non aliam ob culpam Baccho caper omnibus aris
Caeditur‚ et veteres ineunt proscenia ludi ,
Praemiaque ingeniis pagos et compita circum
Thesidae posuere, atque inter pocula laeti
Mollibus in pratis unctos saluere per utres.

Nec non Ausonii, Troj3 gens missa, coloni
Versibus incomtis ludunt, risuque soluto:
Oraque corticibus sumunt horrenda cavatis ς

Et te , Bacche , vocant per carmina laeta3 tibique
oscilla ex alta suspendunt mollia pinu.

Hinc omnis largo pubescit vinea fetu ι
complentur vallesque cavae saltusque profundi,
Et quocunque deus circum caput egit honestum.
Ergo rite suum Baccho dicemus honorem
Carminibus patriis ‚ lancesque et liba feremus³
Et ductus cornu stabit sacer hircus ad aram,
Pinguiaque in veribus torrebimus exta colurnis.

Est etiam ille labor curandis vitibus alter, [ nis
Cui nunquam exhausti satis est ι namque omne quotan-
Terque quaterque solum scindendum, glebaque versis
AEternum frangenda bidentibus ; omne levandum
Fronde nemus: redit agricolis labor actus in orbem ‚
Atque in se sua per vestigia volvitur annus.

Ac jam olim seras posuit quum vinea frondes ‚
Frigidus et silvis Aquilo decussit honorem3

Jam tum acer curas venientem extendit in annum
RusticuS, et curvo Saturni dente relictam
Persequitur vitem adtondens, fingitque putando.

