250 AENEID OS 277

Parte ferox, ardensque oeulis, et sibila colla

Arduus adtollens3 pars vulnere clauda retentat

Nexantem nodis, seque in sua membra plicantem.

Tali remigio navis se tarda movebat:

Vela facit tamen, et velis subit ostia plenis.

Sergestum AEneas promisso munere donat,

Servatam ob navem laetus sociosque reductos.

Olli serva datur, operum haud ignara Minervae,

Cressa genus Pholoe, geminique sub ubere nati.
Hoc pius AEneas misso certamine tendit

Gramineum in campum, quem collibus undique curvis

cingebant silvae : mediaque in valle theatri

Circus erat, quo se multis curn millibus heros

consessu medium tulit, exstructoque resedit.

Hic, qui forte velint rapido contendere cursu.

Invitat pretiis animos, et praemia ponit.

Undique conveniunt Teucri, mixtique Sicani ς

Nisus et Euryalus primi.

Euryalus torma insignis viridique juventa,

Nisus amore pio pueri ι quos deinde sequutus

Regius egregia Priami de stirpe Diores.

Hunc Salius, simul et Patr0n3 quorum alter Acarnan,

Alter ab Arcadio Tegeaeae sanguine gentis :

Tum duo Trinacrii juvenes, Helymus Panopesque,

Adsueti silvis, comites senioris Acestae.

Multi praeterea‚ quos sarna obscura recondit.

AEneas quibus in mediis sic deinde locutus:

u Adcipite haec animis, laetasque advertite mentes t

Nemo ex hoc numero mihi uon donatus abibit. ’

Gnossia bina dabo levato lucida ferro

