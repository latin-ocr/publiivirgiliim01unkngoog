526 AEN EID OS 720
Massica qui rastris, et quos de collibus altis
Aurunci misere patres, Sidicinaque juxta
AEquora; quique Cales linquunt, amnisque vadosi
Adcola Vulturni, pariterque Saticulus asper,
Oscorumque manus : teretes sunt aclydes illis
Tela ς sed haec lento mos est aptare flagello.
Laevas caetra tegit; falcati comminus enses.

Nec tu carminibus nostris indictus abibis,
OEbale, quem generasse Telon Sebethide nympha
Fertur, Teleboum Capreas quum regna teneret
Jam senior; patriis sed non et filius arvis
Contentus , late J'am tum ditione premebat
Sarrastes populos , et quae rigat aequora Sarnus ‚
Quique Rufras Batulumque tenent atque arva Celennae,
Et quos maliferae despectant moenia Abellae :
Teutonico ritu soliti torquere cateias ;

Tegmina quis capitum raptus de subere cortex :
AErataeque micant peltae, micat aereus ensis.

Et te montosae misere in praelia Nersae.

Ufem, insignem fama et felicibus armis:
Horrida praecipue cni gens, adsuetaque multo
venatu nemorum, duris AEquicula glebis.
Armati terram exercent, semperque recentes
convectare juvat praedas , et vivere rapto.

Quin et Marrubia venit de gente sacerdos ‚
Fronde super galeam et felici comtus oliva.
Archippi regis missu, fortissimus Umbro ι
Vi pereo generi, et graviter spirantibus hydris,
Spargere qui somnos cantuque manuque solebat,
mulcebatque iram, et morsus arte levabat„

