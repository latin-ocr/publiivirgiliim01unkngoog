2 l Ο AENEIDOS 535

Nam neque erant astrorum ignes, nec lucidus aethra

Siderea polus; obscuro sed nubila coelo;

Et lunam in nimbo nox intempesta tenebat.
Postera jamque dies primo surgebat Eoo.

Humentemque Aurora polo dimoverat umbram 3

Quum subito e silvis. macie confecta suprema,

Ignoti nova forma viri, miserandaque cultu,

Procedit, supplexque manus ad litora tendit.

Respicmius: dira illuvies, immissaque barba,

consertum tegumen spinis : at cetera Graius,

Et quondam patriis ad 'l‘rojam missus in armis.

Isque ubi Dardanios habitus et Troia vidit

Arma procul, paulum adspectu conterritus haesit‚

Continuitque gradum3 mox sese ad litora praeceps

Cum fletu precibusque tulit ι ε Per sidera testor,

Per superos. atque hoc coeli spirabile lumen ,

Tollite me, Teucri3 quascunque abducite terras;

Hoc sat erit. Scio me Danais e classibus unum,

Et bello Iliacos fateor petiisse Penates ι

Pro quo, si sceleris tauta estinjuria nostri,

Spargite me in fluctus, vastoque immergite ponto.

Si pereo, hominum manibus periisse juvabit. »

Dixerat; et genua amplexus, genibusque volutans

Η aer-ebat. Qui sit. fari. quo sanguine cretus,

Hortamur ; quae deinde agitet Fortuna, fateri.

Ipse pater dextram Anchises, haud multa moratus,

Dat juveni, atque animum praesenti pignore firmat.

Ille lucc, deposita tandem formidine, fatur:

W« Sum patria ex Ithaca, comes infelicis Ulixi ‚

N omen Achemenides, Trojano, genitore Adamasto

