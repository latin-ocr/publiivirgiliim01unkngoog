553 LIBER ΙΙΙ. ‘209

Et gemitum ingentem—pelagi, pulsataque saxa
Audimus longe, fractasque ad litora voces; ,—
Exsultantque vada, atque aestu miscentur arenae.
Et pater Anchises : « Nimirum haec illa Charybdis;
Hos Helenus scopulos. haec saxa horrenda, canebat.
Eripite, o socii, pariterque insurgite remis. n

Haud minus ac jussi faciunt ε primusque rudentem
contorsit laevas proram Palinurus ad undas;
Laevam cuncta cohors remis ventisque petivit.
'tollimur in coelum curvato gurgite ; et idem
Subducta ad Manes imos desidimus unda.
Ter scopuli clamorem inter cava saxa dedere:
Ter spumam elisam et rorantia vidimus astra.

Interea fessos ventus cum sole reliquit3
ignarique viae, Cyclopum adlabimur oris.
Portus ab adcessu ventorum immotus, et ingens
lpse; sed horrificisjuxta tonat AEtna ruinis,
Interdumque atram prorumpit ad <ethera nubem ,
Turbine fumantem piceo et candente favilla3
Adtollitque globos flammarum. et sidera lambit ε
Interdum scopulos avulsaque viscera montis
Erigit eructans, liquefactaque saxa sub auras
Cum gemitu glomerat, fundoque exaestuat imo.
Fama est, Enceladi semiustum fulmine corpus
Urgeri mole hac, ingentemque insuper AEtnain
Impositam, ruptis flammam exspirare caminis;
Et, [essum quoties mutet latus, intremere omnem
Murmure Trinacriam, et coelum subtexere fumo7
Noctem illam tecti silvis immania monstra ’Ν
Perferimu53 nec, quae sonitum det eausa, videmus:

