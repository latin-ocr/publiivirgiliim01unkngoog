656 LIBER VII.

Cessit amor ; recoquunt patrios fornacibus enses.
Classica jamque sonant; itbello tessera signum.
Hic galeam tectis trepidus rapit : ille frementes
Ad J'uga cogit equos; clipeumque auroque trilicem
Loricam induitur, fidoque adcingitur ense.

Pandite nunc Helicona, deae, cantusque movete ;
Qui bello exciti reges, quae quemque secutae
complerintcampos acies; quibus Itala jam tum
Floruerit terra alma viris, quibus arseritarmis.

Et meministis enim, divae, et memorare potestis :
Ad nos vix tenuis famae perlabitur aura.

Primus init bellum Tyrrhenis asper ab oris
contemtor divum Mezenti-us, agminaque armat.
Filius huicjuxta Lausus, quo pulchrior alter
Non fuit, excepto Laurentis corpore Turni.

Lausus, equum domitor, debellatorque ferarum,
Ducit Agyllina nequidquam ex urbe sequutos
Mille viros ; dignus patriis qui laetior esset
Imperiis, et cui pater haud Mezentius esset.

Post hos insignem palma per gramina currum,
Victoresque ostentat equos⁹ satus Hercule pulchro ’
Pulcher Aventinus3 clipeoque insigne paternum
Centum angues cinctamque gerit serpentibushydram:
Collis Aventini silva quem Rhea sacerdos
Furtivum partu sub luminis edidit oras ,

Mixtadeo mulier, postquam Laurentia victor,
Geryone exstincto, Tirynthius adtigit arva,
Tyrrhenoque boves in flumine lavit Iberas.
Pila manu saevosque gerunt in bella dolones ;
Et tereti pugnant mucrone veruque Sabello.

ἑὲ
ω

