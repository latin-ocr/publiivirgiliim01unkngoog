62 GEORGICON '053

Ut varias usus meditando extunderet artes
Paulatim , et sulcis frumenti quaereret herbam ς
Ut silicis venis abstrusum excuderet ignem.
Tunc alnos primum fluvii sensere cavatas ι
Navita ‘tum stellis ,numeros et nomina iecit,
Pleiadas, Hyadas, claramque Lycaonis Arcton.
Tum laqueis captare feras ‚ et fallere visco ,
Inventum, et magnos canibus circumdare saltus.
Atque alius latum funda jam verberat amnem,
Alta petens ; pelagoque alius trahit humida lina.
Tum ferri rigor, atque argutae lamina serrae,
Nam primi cuneis scindebant fissile lignum ς
Tum varias venere artes ε labor omnia vicit
Improbus ‚ et duris urgens in rebus egestas.
Prima Ceres ferro mortales vertere terram
Instituitx quum jam glandes atque arbuta sacrae.
Deficerent silvae ‚ et victum Dodona negaret.
Mox et frumentis labor additus : ut mala culmos
Esset rubigo, segnisque horreret in arvis
Carduus ι Intereunt segete53 subit aspera silva,
Lappaeque tribulique ; interque nitentia culta
Infelix lolium et steriles dominantur avenae.
Quod nisi et adsiduis terram insectabere rastris ‚
Et sonitu terrebis aves, et ruris opaci
Falce premes umbras , votisque vocaveris imbrem:
Heu! magnum alterIus frustra spectabis acervum,
concussaque famem in silvis solabere quercu.
Dicendum et quae sint duris agrestibus arma,
Quis sine nec potuere seri, nec surgere messes ;
vomis , et inflexi primum grave robur aratri.

