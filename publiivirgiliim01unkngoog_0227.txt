2215 LIBER iv. 225
ι Vade age, nate, voca Zephyros, et labere pennis-3

Dardaniumque ducem, Tyria Carthagine qui nune

Exspectat, fatisque datas non respicit urbes,

Adloquere, et celeres defer mea dicta per auras.

Nou illum nobis genitrix pulcherrima talem

Promisit, Graiumque ideo bis vindicat armis;

Sed fore, qui gravidam imperiis belloque frementem

'ltaliam regeret3 genus alto a sanguine Teucri

Proderet‚ ac totum sub leges mitteret orbem.

Si nulla adcendit tantarum gloria rerum,

Nec super ipse sua molitur laude laborem;

Ascanione pater Romanas invidet arces?

Quid struit? aut qua spe inimica in gente moratur?

N ec prolem Ausoniam et Lavinia respicit arva?

Naviget. I-Iase summa est :hic nostri nuntius esto. n
Dixerat. Ille patris magni parere parabat

Imperio ‚ et primum pedibus talaria nectit

Aurea, quae sublimem alis, sive aequora supra.

Seu terram, rapido pariter cum flamine portant.

'Tum virgam capit : liac animas ille evocat Orco

Pallentes3 alias sub Tartara tristia mi‘ttit3

Dat somnos adimitque, et lumina morte resignat.

,mma fretus agit ventos. et ‘turbida tranat

Nubila. Jamque volans apicem et latera ardua cernit ν

Atlantis duri, coelum qui vertice fulcit3

Atlantis, cinctum adsidue cui nubibus atris

Piniferum caput et vento pulsatur et imbri ;

N ix humeros inlusa tegit; tum flumina mento

Praecipitant seniS, et glacie riget horrida barlin.

Hic primum paribus nitens Cyllenius alis

