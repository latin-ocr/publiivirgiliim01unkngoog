458 AENEIDOS 700

Apenninicolae bellator filius Auni,

Haud Ligurum extremus, dum fallere fata sinebant.
Isque . ubi se nullo jam cursu evadere pugnae
Posse ‚ neque instantem reginam avertere cernit;
Consilio versare dolos ingressus et astu,

Incipit haec : ι Quid tani egregium, si femina forti
Fidis equo? dimitte fugam, et te comminus aequo
Mecum crede solo, pngnaeque adcinge pedestri z
Jam nosces ventosa ferat cui gloria fraudem.»

Dixit. At illa hirene, acrique adcensa dolore ,
Tradit equum comiti, paribusque resistit in armis,
Ense pedes nudo, puraque interrita parmen
Atjuvenis. vicisse dolo ratus, avolat ipse,

Haud mora, conversisque fugax aufertur habenis,
Quadrupedemque citum serrata calce fatigat.

« Vane Ligus, frustraque animis elate superbis .

Nequidquam patrias tentasti lubricus artes;

Nec fraus te incolumem fallaci perferet Auno. n

Haec fatur virgo, et pernicibus ignea plantis

Transit equum cursu, frenisque adversa prehensis
congreditur, poenasque inimico ex sanguine sumit ι
Quam facile accipiter saxo sacer ales ab alto
Consequitur pennis sublimem in nube columbam,
comprensamque tenet, pedibusque eviscerat uncis;
Tum cruor et vulsae labuntur ab aethere plumae.

At non haec nullis hominum sator atque deorum
observans oculis summo sedet altus Olympo.
Tyrrhenum genitor Tarchonem in praelia saeva
suscitat, et stimulis haud mollibus injicit iras.

Ergo inter caedes cedentiaque agmina Tarcho

