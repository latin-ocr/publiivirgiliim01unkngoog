1095 LIBER 11. 179

Janua, et emoti procumbunt cardine postes. a

Fit via vi ι rumpunt aditus ‚ primosque trucidant

immissi Danai, et late loca milite complent.

Non sic. aggeribus ruptis quum spumeus amnis

Exiit, oppositasque evicit gurgite moles ‚

Fertur in arva furens cumulo, camposque per omnes

Cum stabulis armenta trahit. Vidi ipse furentem

Caede Neoptolemum ‚ geminosque in limine Atridas.

Vidi Hecubam, centumque nurus, Priamumque per aras

Sanguine foedantem, quos ipse sacraverat , ignes.

Quinquaginta illi thalami, spes tanta nepotum,

Barbarico postes auro spoliisque superbi,

Procubuere. Tenent Danai, qua deficit ignis.
Forsitan et ‚ Priami suerint quae fata, requiras.

Urbis uti capta> casum ‚ convulsaque vidit

Limina tectorum , et medium in penetralibus hostem.

Arma diu senior desueta trementibus aevo

circumdat nequidquam humeris, et inutile ferrum

Cingitur, ac densos fertur moriturus in hostes.
AEdibus in mediis, nudoque sub aetheris axe ,

Ingens ara fuit ‚ juxtaque veterrima laurus

incumbens arae . atque umbra complexa Penates.

Hic Hecuba et natae nequidquam altaria circum ,

Praecipites atra ceu tempestate columber, ,

condensae, et divum amplexae simulacra, sedebant.

Ipsum autem sumtis Priamum juvenalibus armis

Ut vidit ε α Quae mens tam dira, miserrime conjux.

Impulit his cingi telis? aut quo ruis? inquit.

Non tali auxilio, nec defensoribus istis

Tempus egen non. si ipse meus nnuc adforet Hector.

