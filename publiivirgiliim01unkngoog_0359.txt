67 LlBER IX. 357

Qua tentet ratione aditus , et quae via clausos
Excutiat Teucros vallo ‚ atque effundat in aequor.
Classem, qnae lateri castrorum adjuncta latebat ‚
Aggeribus saeptam circum et fluvialibus undis .
Invadit ; sociosque incendia poscit ovantes ;
Atque manum pinu flagranti fervidus implet.
Tum vero incumbunt ι urget praesentia Turni ;
Atque omnis facibus pubes adcingitur atris.
Diripuere focos : piceum fert fumida lumen
Taeda, et commixtam Vulcanus ad astra favillam..
Quis deus , o Musae. tam saeva incendia Teucris
Avertit? tantos ratibus quis depulit ignes?
Dicite: prisca fides facto . sed fama perennis.
Tempore quo primum Phrygia formabat in Ida
AEneas classem, et pelagi petere alta parabat,
Ipsa deum fertur genitrix Berecynthia magnum
Vocibus his adfata J ovem: α Da ‚ nate, petenti.
Quod tua cara parens domito te poscit Olympo.
Pinea silva mihi ‚ multos dilecta per annm,
Lucus in arce i'uit summa , quo sacra ferebant,
Nigranti picea trabibusque obscurus acernis t
Has ego Dardanio juveni, quum classis egeret,
Laeta dedi ι nunc sollicitam timor anxius urget.
Solve metus, atque hoc precibus sine posse parentem„
Ne cursu quassatae ullo, neu turbine genti
Vineantur : prosit nostris in montibus ortas. n
Filius hnic contra ‚ torquet qui sidera mundi ε
α O genitrix, quo fata vocas? aut quid petis istis ἱ)
Mortaline manu iactas immortale carinas
Fas habeant? certusque incerta pericula lustret

